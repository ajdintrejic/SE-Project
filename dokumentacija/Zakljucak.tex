\chapter{Zaključak i budući rad}
		
		
		
Zadatak naše grupe bio je razvoj web aplikacije za olakšanu zamjenu soba u studentskim domovima. Aplikacija automatizira pronalazak mogućih kandidata za zamjenu te informiranje studentskog centra. Izrada projekta izvršena je kroz dva koraka.
Prvi korak uključivao je okupljanje tima, analiziranje zahtjeva zadatka, dogovor o raspodjeli posla i pisanje dokumentacije. Izrada obrazaca i dijagrama te detaljan opis rada aplikacije pomogli su pri ubrzanju razvoja u drugom koraku. Također je omogućeno razdvajanje posla na backend i frontend jer je njihova interakcija unaprijed određena. Što se tiče same aplikacije, izrađen je kostur na koji su se mogle brže i učinkovitije dodavati tražene funkcionalnosti.
Drugi korak bio je sama izrada aplikacije u obliku pisanja izvornog koda i dizajniranja korisničkog sučelja. U ovom koraku rađeno je i temeljito testiranje funkcionalnosti što je dovelo do brojnih inaćica rješenja tokom ispravljanja grešaka. Dokumentacija je u drugoj fazi nadopunjena i proširena po potrebi zbog novih ideja i unaprijed nepredviđenih slučajeva korištenja.
Moguće proširenje mogućnosti aplikacije je prijava zamjena dogovorenih izvan aplikacije radi lakše interakcije sa studentskim centrom, naprednije upravljanje oglasima i filtriranjem te poboljšanje sigurnosti podataka. Također je moguće izraditi i mobilnu aplikaciju kojom bi se povećala pristupačnost usluge koju projekt pruža.
Sudjelovanje na ovom projektu svim je članovima tima pružilo iskustvo u timskom radu na većem projektu. Shvatili smo potrebu za dobrom dokumentacijom i koordinacijom između članova pri svakom koraku razvoja. Iako završen projekt ima još mnogo prostora za poboljšanje zbog neiskustva sa ovakvom vrstom zadatka, zadovoljni smo onime što smo postigli.

		
		
		\eject 